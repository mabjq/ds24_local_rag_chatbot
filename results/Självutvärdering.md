# Självutvärdering

## 1. Vad har varit roligast i kunskapskontrollen?
Det absolut roligaste har varit att jag väldigt snabbt hittade en praktisk tillämpning i verkligheten där jag direkt kunde se nyttan och samtidigt ha kommunikation med tilltänkta användare. Detta gjorde projektet både roligare och större än vad jag kunde förutse till en början, precis som ett verkligt projekt, men det ställde å andra sidan också andra krav på min lösning och mig själv.<br> 
Jag hade tidigt en tydlig bild av att en lokal lösning var efterfrågad för denna typ av chattbot och därför kom projektet att handla mycket om att hitta rätt LLM och embeddingmodell som kunde köras lokalt på min hårdvara, samtidigt vara tillräckligt stor men också bra tränad och fungera effektivt med svenska språket och protokollstrukturen utan att nyttja molntjänster. Jag visste också att en lyckad lösning skulle kunna inspirera till fler användningsområden och idéer för chattboten i organisationen vilket gav bra med motivation.<br> 
Jag har lagt långt över de 40 timmar i veckan som var tänkt, all vaken tid typ, men det har inte känts jobbigt utan bara kul och lärorikt. 

## 2. Vilket betyg anser du att du ska ha och varför?
Jag har som vanligt gått efter att lyckas med VG-nivån, då uppgifterna där är både roligare, mer lärorika och direkt tillämpbara. Min ambition är ju annars bara att klara kurserna, lära mig så mycket som möjligt och kunna nyttja kunskaperna på egen hand i framtida projekt. Med tanke på den problemlösning som krävdes för att hitta en fungerande lokal LLM och embedding-modell, hanteraringen av agenda- och förstasidor separat, samt RAG-pipelinen och Streamlit-appen, tycker jag att jag har uppnått de kriterierna.<br>   
Jag har också strukturerat min kod så att den känns mer professionell än förut, flera scriptfiler, fler funtioner, kommenterat och använt docstrings mer utförligt och i en helt annan utsträckning, lagt till felhantering, använt separat konfigurationsfil, kort sagt lagt enormt mycket tid på koden och hela projektinnehållet. Hela sista veckan har nog enbart jobbats med att snygga till kod, struktur och Github. Enormt utvecklande och det känns som jag har en bra mall nu att bygga efter i andra projekt i framtiden.<br>   
Jag vill också tro att jag har visat förmåga att analysera problem, experimentera med olika lösningar och till slut leverera en fungerande pilot/prototyp som också visar på verklig nytta.

## 3. Vad har varit mest utmanande i arbetet och hur har du hanterat det?
Den största utmaningen har varit att begränsa projektets omfattning och även att till sist acceptera att vissa problem kvarstår vid projektavslut. Visst kunde mer tid lagts på felsökning istället för projektstruktur och rapport/kommentering men denna gång var jag fast besluten att verkligen få till den biten bra och lägga nödvändig tid för det.<br>
Så fort jag visste vad jag ville göra och en verklig organisation blev inblandad, även om det var i test/demo-syfte, så ville jag i tankarna så mycket runt lösningen att det snabbt blev för stort att hinna inom tidsramen. Jag vet ju att lösningen kan förbättras i all oändlighet och aldrig blir "klar" om jag så vill, så det gällde att hitta en punkt där jag kunde sätta ett pilot-avslut för att eventuellt fortsätta i ett senare projekt. Min förhoppning är att kunna arbeta vidare med idén till hösten och kunna leverera en mer robust lösning redo för driftsättning ihop med kommunens IT-avdelning och förvaltningen.
